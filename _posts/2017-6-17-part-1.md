---
layout: post
title: یک تابستان گرم
part: قسمت اول
---

چیزی از شروع فصل گرما نگذشته بود که چهار تا بچه گربه بازیگوش به دنیا اومدن. 😻 مامانشون خیلی دوستشون داشت و همیشه مراقبشون بود. خونشون تو کوچه‌ای که بود که اگرچه همیشه آروم نبود ولی مردم مهربونی داشت.

اون سال تابستون هوا مثل بقیه سالها خیلی گرم شده بود. ☀️ بچه گربه‌ها انقدر کوچیک بودن که مامانشون باید همیشه پیششون می‌موند و ازشون مراقبت می‌کرد. هنوز چشماشون بسته بود و کافی بود تا مامانشون لحظه‌ای نباشه تا بلند بلند اعتراض کنن. بیشتر وقت ها خواب بودن و مامانشون هم مجبور بود که از کنارشون تکون نخوره تا یه وقت بیدار نشن. هر چند ساعت شیر می خوردن و بعد هم دوباره می خوابیدن.

باباشون هم همیشه همون اطراف مشغول گشت و گذار بود. اخلاق خوبی داشت و معمولا با بقیه گربه‌ها کنار می اومد. اگه کسی براشون غذا می آورد همیشه گربه آخری بود که جلو می اومد. 🍗 تازه اون موقع هم اگه بقیه گربه‌ها طبق معمول می خواستن سر غذا دعوا کنن، ادامه نمی داد و خیلی بی تفاوت برمیگشت و می‌رفت.

تو اون خیابون آدم‌های جور واجوری زندگی می کردن. پر بود از ساختمون‌های کوتاه و بلند. گربه‌های ما هم تو حیاط یکی از همین خونه‌ها زندگی می‌کردن، پلاک ۱۱. 🏡 توی اون خونه خانوم و آقای پیری هم سال‌ها بود که زندگی می‌کردن و تقریبا همه همسایه‌ها اونها رو می‌شناختن.


ب / شنبه ۲۷ خرداد ۱۳۹۶

