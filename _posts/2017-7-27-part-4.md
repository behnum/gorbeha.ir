---
layout: post
title: اولین درس
part: قسمت چهارم
---

حالا دیگه گرسنه نبود و بعد از اینکه کلی خودش رو لیس زد و تمیز کرد، از روی همون شاخه پرید روی دیوار و رفت سراغ بچه‌هاش. تا امروز اونها کلی بزرگتر شده بودن و دیگه چشم‌هاشون هم باز شده بود، دنیا رو می‌دیدن و می‌تونستن راه برن گرچه هنوز فقط شیر مامانشون رو می خوردن. 🐣 

مامانشون می دونست که تا الان باید گشنه‌شون شده باشه. وقتی رسید دید بچه‌هاش بیدارن و دارن طبق معمول ورجه وورجه می‌کنند. همه بودن بجز پسر اولی که خیلی هم شیطون بود. مامانش صداش کرد ولی همه جواب می‌دادن بجز اون. پیدا کردنش هم کار سختی نبود، آخه فقط اون بود که رنگ قهوه‌ای روشن داشت و مثل باباش خیلی نترس و بازیگوش بود. همین هم باعث می‌شد که مامانش بیشتر نگرانش بشه، رفت دنبالش توی حیاط و باغچه‌ها رو گشت اما خبری ازش نبود. 😲 خیلی گشت و به هرجا می تونست سر زد حتی توی خیابون. برای گربه‌های کوچیک توی خیابون رفتن از همه چیز خطرناک‌تر بود. نکنه ماشین بهش زده باشه؟ یا نکنه گربه‌های بزرگ‌تر اذیتش کرده باشن؟ مامانشون از اینکه تنهاشون گذاشته بود خیلی ناراحت بود و هنوز هم داشت می گشت. امروز حتی خبری از باباشون هم اون اطراف نبود و این خودش کار رو سخت‌تر هم می کرد.

دیگه کم‌کم نا ایمد شده بود، جایی نبود که نگشته باشه. اومد و نشست وسط حیاط خونه. بقیه بچه‌هاش هم اومدن و دیدن مامانشون خیلی ناراحته. با ناامیدی سرش رو روی زمین گذاشته بود که ناگهان صدایی شنید. یه میو میوی خیلی ضعیف و کوتاه ولی مطمئن بود که صدای بچه‌ش بود. انگار صدا از بیرون نبود. آره! صدا از توی پارکینگ همون خونه اومد. بلند شد و سریع رفت اونجا. شروع کرد به صدا کردن تا اینکه ناله‌ی بچه شیطونش رو از توی موتور یکی از ماشین‌های توی پارکینگ شنید. 🚗 رفت و دید که پسرش از روی کنجکاوی رفته و توی موتور ماشین صاحب خونه گیر افتاده. هر دوشون خوشحال شدن و بلاخره با هر زحمتی بود تونست بیارتش بیرون. حالا یه بچه گربه کثیف و گشنه داشت که خیلی هم ترسیده بود. بهش گفت که دیگه از پیش خواهر برادرهاش تکون نخوره و از همشون خواست که همیشه باهم باشن. خودش هم تصمیم گرفت که بعد از این بیشتر مراقبشون باشه.

ب/ پنجشنبه ۵ مرداد ۱۳۹۶
