---
layout: post
title: ما به خونه احتیاج داریم
part: قسمت دوم
---

خورشید داشت تو آسمون می درخشید و زمین رو گرم میکرد. مامان گربه ها خیلی تشنش شده بود. باید یه جای راحت برای خودش و کوچولوهاش پیدا میکرد. یه جای دنج که تو سایه باشه و به آب هم دسترسی داشته باشن. یه جای امن و خوب.  

وقتی پیشی ها خوابیدن مامانشون بلند شد و رفت که دنبال یه خونه بگرده. از جلوی ساختمونا رد میشد و میرفت و با خودش می گفت: «نه، هیچ کدوم از اینها مناسب نیست. من یه جای با صفا میخوام. یه جایی که درخت 🌳 و گل داشته باشه تا بچه هام بتونن راحت توش بزرگ شن و بازی کنن.»  

همینطور که داشت رد میشد در یه خونه باز شد.

در باز شد و یه حیاط باصفا با باغچه های پر از گل جلوی چشمش ظاهر شد. یه آقا با یه جعبه بزرگ پیتزا دم در وایساده بود. 🍕  صدایی شنید: «غذا رو بیارین داخل لطفا». صدای خانم صاحبخونه بود. مامان پیشی ها پشت سر آقای پیتزا به دست توی حیاط رفت. بوی پیتزا همه جا پیچیده بود و گربه خیلی گرسنه بود. توی حیاط داشت می گشت و همه جارو با دقت نگاه میکرد. با خودش گفت: « وای چه جای با صفایی. چه آدمای با سلیقه ای. کاش آدمای مهربونی باشن تا بتونیم با همدیگه دوست بشیم و کنار همدیگه زندگی کنیم». 

یه حوض قشنگ یه گوشه از حیاط بود. رفت و از حوض آب خورد و کمی خستگی شو در کرد. 💦 به باغچه ها نگاه کرد. پروانه ها داشتن رو گلها پرواز میکردن و با هم بازی میکردن. گنجشک ها داشتن سرود میخوندن و از شاخه ها بالا و پایین می پریدن. «اینجا بهترین جای دنیاست. خبری از عابرای سراسیمه و ماشین ها نیست». 
صدایی اومد: بابا، بابا یه پیشی اومده..


ش/ دوشنبه ۲۹ خرداد ۱۳۹۶
